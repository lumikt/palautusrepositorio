Start, Stop, Continue, More of, Less of Wheel on tekniikka, jossa retrospektiivin vetäjä käyttää hyödykseen “pyörää” joka sisältää viisi eri kategoriaa. Tiimi käy yhdessä läpi eri kategoriat noin 10-25min (riippuen tiimin koosta). Start-kohdassa on tarkoitus miettiä mitä tiimin kannattaisi alkaa tekemään, jota jo ei tehdä, stop-kohdassa taas mitä tiimin kannattaisi lopettaa, esim. jotakin johon haaskataan turhaan aikaa. More-of kohdassa taas on tarkoitus pohtia mitä olemassa olevaa voitaisiin lisätä ja less of-kohdassa taas mitä voitaisiin vähentää. Tarkoitus on siis tehokkaasti kehittää tiimin toimintatapoja jatkossa.

Glad, sad, mad-metodissa tiimi käy hieman syvemmin (kuin edellisessä) mitkä asiat toimivat tai eivät toimi tiimin työskentelyssä viime sprintin aikana. Aikaa voi kulua jopa 60min. Tiimi kategorisoi asioita / kokemuksia / huomioita kolmen otsikon alle, riippuen miten kyseiset asiat ovat toimineet. Glad-otsikon alle kerätään positiivisia kokemuksia ja huomioita, sad otsikon alle taas niitä mistä ei olla tyytyväisiä. Mad otsikon alle taas kerätään ne asiat jotka ovat ärsyttäneet eniten, eli käytännössä tiimin valitukset.
